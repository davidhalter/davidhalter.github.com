public: true
tags: [Afghanistan, Droge]
summary: Drogepolitk und ä chlini Notiz zum afghanische WC

Hanf und anderi Hobbies
=======================

Droge sind jo do gwüss äs grosses Problem. Abgseh dävo das mers relativ
günstig überchunnt isch wohrschinli sgrössere Problem das än rechte Teil vom
Chrieg (und somit au vom Chrieg wod Amis füehred) immer no dä Droge (v.a. am
Opium) zuezschriebe isch. DExtremiste (u.a. Taliban) finanziered sich über dä
Drogehandel und über Pakistan. Dä Drogehandel isch jo dä einzig würklichi
Export in Afghanistan. Mit 95% vom weltwite Opium und als grösste Grasproduzent
vo dä Welt loht sich do scho was mache :-)

Chli Gras hani scho seint oder ander mol imnä Garte gseh. Aber nie so konkret
nöch dra gsi. Jedefalls bini letztens bim Kolleg gsi und mir händ chli
Härdöpfel brölet. Au sus gsehnder do nochli wie Afghane so läbäd:

.. youtube:: vUlBoLGnEHI

dHärdöpfel sind übrigens sehr guet gsi. Das ganze mitem "Lehmofe" wird notürli
nid immer so gmacht... Afghane choched eigentlich ganz normal mit ämnä Gasherd.
Die Art isch meh öppis festlichs ufem Land (relativ günstig und guet). Aber do
i dä Stadt ischs Lebe allgemein scho recht modern.

Pakistan
--------

So am Rand, wilis obe erwähnt ha: Pakistan isch chli paradox - sie `finanziered
<http://en.wikipedia.org/wiki/Inter-Services_Intelligence#Afghanistan>`_ dä
Chrieg vo dä Taliban gägä Afghanistan, bekämpfed dTaliban aber i ihrem eigene
Land. Isch chli Arschloch-Politik, aber das sind sich die irgendwie gwohnt.
Wenigstens chömeds jetzt chli zrugg über was sie Johre lang gförderet händ: Dä
Ufbau vo Taliban-Extremiste über Jahre wo jetzt au ihres eigene Land bekämpfed
- wil sich logischerwis au Extremiste nid vollständig kontrolliere lönd. Und
wemer dene dIdee mitgit, dass sie än Gotteschrieg füehre müend denn füehreds dä
äbä au gäg alles wo sie als "unislamisch" empfinded.

Äs isch drum au nid so unfair das usgrechnet dAmis jetzt au dTaliban zgspüre
krieget, wil die lang au am Taliban Ufbau (i dä 80er gägä dSoviets) beteiliget
gsi sind. dAmis händ nämli selber (zämä mit dä Saudis) öppe `40 Miliarde
<http://en.wikipedia.org/wiki/Afghanistan#Foreign_interference_and_war>`_!!! in
Ufbau und chrieg vo dä Taliban gsteckt.


Afghanischi WCs
---------------

Umno chli äs anders Thema azschnide: Afghanischi WCs. Zumindest dä Balz weiss
das ich chli äs Trauma ha mit afghanische WCs. Besser ischs nid worde sit denn:

.. youtube:: ljelB6DZXKQ

Nid das ich sowas jemols benutzt hätt :-)
