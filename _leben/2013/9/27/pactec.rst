public: true
tags: [Ishkashem, PACTEC]
summary: Nomol vo vorne: Was machich eigentlich in Afghanistan?

PACTEC
======

Wer weiss eigentlich was ich do mache in Afghanistan? Viel denked eifach dases
chli crazy isch uf Afghanistan zgoh, aber für was? Ich bi grad in Ishkashem -
meh däzue spöter imnä Blog post. Naja und denn han ich denkt ich mue mini
`Organisation - PACTEC <http://pactec.org>`_ mol nöcher beschriebe, was mir
ganz praktisch mached:

.. youtube:: Qw3QcA5trzM

Ä chlini Amerkig no zu dä Arbet vo dä Afghane im Video: Nur 2 vo dene sind üsi
Agstellte, dä Rest isch ä Firma wo mir agstellt händ zum dä Abstellplatz für
Flugzüg zbetoniere. Sbetoniere isch relativ müehsam. Sie händ kein Mixer und au
sus kei "technischi" Werkzüg, sie misched also vo Hand mit Schufle und bringeds
zum Platz wos brucht wird ums dött au vo Hand grad zmache.

.. image:: ../cement.JPG

Also wiener gseh händ hämmir 2 Standbei:

- Flügerei (NGOs umäflüge, neui Regione erschlüsse - i dem mir neui Airstrips
  baued). Das isch dä gross Teil vo üserem NGO, mit EU (ECHO) Unterstützig.
- ICT (VSATs - Satellitealage installiere um dä NGOs i dä Regione Internet
  zgäh - isch meh wienes Buisness - kei EU Unterstützig

Mir händ än Hangar (Bild: `Balz <balzkubli.com>`_):

.. image:: ../hangar.jpg

4 Flüger (2 Kingair, 2 Kodiak) (Bild: Balz):

.. image:: ../kingair.jpg

Mechaniker, wo versueched irgendwas zwürge (Bild: Balz):

.. image:: ../mechanic.jpg

Und do gsehnder au mol wie das so usgseht wenn üsi Pilote landed:

.. youtube:: Ej_yIcHcw-o

Ä churzi beschriebig vo üsem Gasthuus us, zersch allerdings zwei Korrekture:

- dBerge wonich als "über 6000" betitle sind über 7000. Eine dävo isch dä
  höchst afghanisch Berg, namens Nao Shakh
- Taliban kämpfed nid am fluss entlang sondern chli inere andere Richtig, das
  hani dött nonid gwüsst ka, das isch gsi bevor i di andere Videos gmacht ha.

.. youtube:: -ua_rwETieE

Ich hoffe das hed gholfe eu das mol chli verständlicher zmache. Ah und so als
chlises Detail. Äs hed öppe 20h dured die Videos ufezläde. Bi recht froh heds
dVerbindige nid kappt und dä Strom isch nid usgfalle.
