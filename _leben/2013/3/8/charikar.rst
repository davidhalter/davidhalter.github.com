public: true
tags: [Charikar, Kabul]
summary: Uusflug nach Charikar. Dä Früehlig hed agfange.

Charikar & Früehligsstart
=========================

Charikar
--------

So langsam fangi a di würkli schöne Sitä vo Kabul zgseh. Ich bi miteme
Mitarbeiter ufe Sateliteschüssle-Installation gange:

.. image:: ../charikar_panorama.JPG

Dächer bestönd öfters mol us Dreck (und hebed übrigens erstunlich guet). Aber
um druf umäzlaufe ischs gar nid schön. Drum han ich mich vornehm zrugghalte und
nüt gmacht :-) Ich ha jo eh kei Ahnig ka und min Kolleg hed das sehr schnell
erlediget ka.

.. image:: ../zia_dish.JPG

Die Installatione sind eigentlich so dHauptarbet vo dä Agstellte do. Die
Agstellte werded systematisch nozoge. Die meiste händ mol i dä Organisation unä
agfange (Huusabwart) und sind mittlerwile Techniker. Das isch eigentlich recht
cool, wil inä so würkli ä Chance gäh wird au langfristig chönne Afghanistan
positiv zbeiflusse.

Zrugg in Kabul
--------------

Kabul gseht würkli super us zur Ziit. Isch eifach schön do zsi. Vor allem au
wils mittlerwile so 5-10° warm isch i dä Nacht und am Tag ischs gnueg warm zum
gmüetlich dusse hocke und Gitarre spiele. Das hanged wesentlich dämit zämä, das
mir sitere Wuche kei Wolke meh händ am Himmel. Nebel gits notürli au kei :-)

.. image:: ../kabul_high.JPG

Ich ha denn au endlich mol no chönne uf üses Dach ufästiege:

.. youtube:: jZzRF0H_74Y

Ich han usägfunde, dass Kabul dur 1 Stromleitig versorgt wird. Naja wenigstens
wundere ich mich jetzt nüme wieso dä Strom so oft usfallt. Kabul isch ä 5
Millionestadt. Stelled eu vor dSchwiz wür dur ei Leitig (= 1 Strommaste)
versorgt werde.

Kabul und Umgäbig wär glaub au wunderschön zum Schifahre. Aber solang
d'Sicherheit nid besser wird, sind Investitione eifach ä froglichi Sach.

Schwizer...
-----------

... heds in Kabul so einigi :-) Das isch super, wil Schwizer eifach wesentlich
cooler sind wie alli Amerikaner, Kanadier und was äs sus no so git, zämä! :-)
Darum hämmer notürli au äs schöns Fondue Ässä gmacht (sorry fürs verschwumne
Bild, ha leider kei anders):

.. image:: ../fondue.JPG
