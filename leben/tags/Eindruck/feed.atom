<?xml version="1.0" encoding="utf-8"?>
<feed xmlns="http://www.w3.org/2005/Atom">
  <title type="text">Recent Blog Posts</title>
  <id>http://jedidjah.ch/leben/feed.atom</id>
  <updated>2013-02-15T00:00:00Z</updated>
  <link href="http://jedidjah.ch/leben" />
  <link href="http://jedidjah.ch/leben/feed.atom" rel="self" />
  <subtitle type="text">Recent blog posts</subtitle>
  <generator>Werkzeug</generator>
  <entry xml:base="http://jedidjah.ch/leben/feed.atom">
    <title type="text">Ersti Iidrück us Kabul</title>
    <id>http://jedidjah.ch/2013/2/15/erste_eindruecke</id>
    <updated>2013-02-15T00:00:00Z</updated>
    <link href="http://jedidjah.ch/2013/2/15/erste_eindruecke" />
    <author>
      <name>David Halter</name>
    </author>
    <content type="html">&lt;p&gt;Grad im Vorus:&lt;/p&gt;
&lt;ul class="simple"&gt;
&lt;li&gt;Under anderem us Sicherheitsgründ (google translate nid möglich) wechsle ich
uf Schwizerdütsch. Wenns öpper nid läsä cha: Schwizerdütsch lerne! :-).&lt;/li&gt;
&lt;li&gt;Bitte entschuldiget wenn ich eu nid grad antworte und wenni eu nid grossi
Gschichte schriebe, äs wär eifach zviel allne einzel zschriebe, sogern ich
das au mache wür.&lt;/li&gt;
&lt;li&gt;Mini schlecht (Ping &amp;gt; 1s, viel Unterbrüch) Internetverbindig machts umso
schwerer zkommuniziere.&lt;/li&gt;
&lt;/ul&gt;
&lt;p&gt;Scho bim acho in Kabul ufem Flughafe, hed mer öppe chöne gseh was so uf mich
zuechunnt. Dä Flughafe selber isch zwor für afghanischi Verhältnis recht
modern, aber überall sind Spure vorhande vo dä letzte 30 Johr Chrieg. So stönd
z.B. ufem Flughafe no überall so usrangierti Flüger:&lt;/p&gt;
&lt;img alt="../alter_flieger.JPG" src="../alter_flieger.JPG" /&gt;
&lt;p&gt;Sit dAmerikaner umä sind ischs aber eigentlich relativ ruhig, mä gseht eifach
no sehr viel starch bewaffneti Lüt (wo verschiedeni Gebäude bewached). Das
kümmeret aber vor allem dAfghane sehr wenig, wil sie das so gwöhnt sind. Über
mini Sicherheit (und die vo minere Organisation werdi aber spöter mol schriebe.
Zu viel wärs jetzt grad.&lt;/p&gt;
&lt;p&gt;Naja ich bi denn abgholt worde vo Bekannte us dä Schwiz und bi jetzt imne
relativ schöne Apparment (äs hed sogar ä Duschi, isch also ä Fehlinformation
gsi. Ufem gliche &amp;quot;Compound&amp;quot; wohnt au no ä Ami-Familie. Das wär d'Umgebig (mis
Apparment ganz links, aber spöter meh zu dem)):&lt;/p&gt;
&lt;img alt="../compound.JPG" src="../compound.JPG" /&gt;
&lt;p&gt;Natürlich gits au äs Nochbarshus mit Ischusslöcher:&lt;/p&gt;
&lt;img alt="../nachbar.JPG" src="../nachbar.JPG" /&gt;
&lt;p&gt;A därä Stell mueni ufpasse dasi eu nid nur di schlechte Hüser und schlechte
Sache zeige. Äs git durchus au einigi schöni Hüser i üsem Teil vo dä Stadt
(eine vo dä richere).&lt;/p&gt;
&lt;p&gt;Mir sind denn richtig Markt gange. Dött gseht mer durchus seinte oder andere
lustige, unter anderem di extreme Unterschied im &amp;quot;riche&amp;quot; Teil vo Kabul:&lt;/p&gt;
&lt;img alt="../modern_vs_alt.JPG" src="../modern_vs_alt.JPG" /&gt;
&lt;p&gt;Uf dä Strosse fahred nid nur moderni Autos, sondern au Lüt wo ihres Hab und
Guet selber ziehed. Das isch übrigens ä sehr ä schöni Stross. Git nur ganz
wenig teereti. Im Hintergrund gseht mer äs sehr ä schöns moderns Huus und ä
Kabul-Style Baustell:&lt;/p&gt;
&lt;img alt="../afghani_konstruktion.JPG" src="../afghani_konstruktion.JPG" /&gt;
&lt;p&gt;Grad dötte heds denn au äs irgendwie interessants Graffiti ka:&lt;/p&gt;
&lt;img alt="../burka.JPG" src="../burka.JPG" /&gt;
&lt;p&gt;Natürlich gsehnd dGraffitis mehrheitlich (äs git nid viel) eher so us:&lt;/p&gt;
&lt;img alt="../yankees_out.JPG" src="../yankees_out.JPG" /&gt;
&lt;p&gt;In Afghanistan ischs Recycling extrem guet, d.h. alles wird zersch vo Lüt
durchsuecht noch bruchbarem und denn dä Schof zum ässä gäh:&lt;/p&gt;
&lt;img alt="../afghanische_schafe.JPG" src="../afghanische_schafe.JPG" /&gt;
&lt;p&gt;Natürlich gits au än MacDonalds. Also ähm nei, eifach än Lade wos gliche Logo
brucht :-)&lt;/p&gt;
&lt;img alt="../mann_restaurant.JPG" src="../mann_restaurant.JPG" /&gt;
&lt;p&gt;Ufem Markt selber bin ich denn amne Bueb begegnet wo ä cooli Flügerjacke agah
hed. Dä Ami wo mit mir uf dä Markt cho isch, heden denn uf Dari gfröget obmerän
dörfed fotografiere. Naja, nochem Foti sind plötzlich 5 Bettler,
Schuehverchäufer und anderi um üs ume gstande, isch grad sehr unagnehm gsi.
Aber do dra mueni mi wohl no gwöhne. Das isch aber au dä Grund wieso dasi
dFotikamera chum uf Gsichtshöchi nimme und mini Fotene no schlechter sind wie
sie sus scho währed. Mä fallt denn eifach sofort als Usländer uf, was bi mir
sus no einigermasse goht als Dunkelhoorige. Drum heds au relativ wenig Fotene
vo Afghanis. Sie händs nid mega gern.&lt;/p&gt;
&lt;p&gt;Naja mir händ üs denn chönne us dä Situation stehle idem dä Ami ä Orange
&amp;quot;verschenkt&amp;quot; hed. Dä bueb uf jede Fall hed irgendwelchi Stofftier verchauft.&lt;/p&gt;
&lt;img alt="../afghanischer_junge.JPG" src="../afghanischer_junge.JPG" /&gt;
&lt;p&gt;Kabul isch im übrige umgäh vo Berge und hed so 350 täg im Johr Sunne (usser a
dem Tag woni acho bin :-))&lt;/p&gt;
&lt;img alt="../berge.JPG" src="../berge.JPG" /&gt;
&lt;p&gt;Sooo... Cheers!&lt;/p&gt;
</content>
  </entry>
</feed>

