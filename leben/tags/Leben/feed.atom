<?xml version="1.0" encoding="utf-8"?>
<feed xmlns="http://www.w3.org/2005/Atom">
  <title type="text">Recent Blog Posts</title>
  <id>http://jedidjah.ch/leben/feed.atom</id>
  <updated>2013-02-19T00:00:00Z</updated>
  <link href="http://jedidjah.ch/leben" />
  <link href="http://jedidjah.ch/leben/feed.atom" rel="self" />
  <subtitle type="text">Recent blog posts</subtitle>
  <generator>Werkzeug</generator>
  <entry xml:base="http://jedidjah.ch/leben/feed.atom">
    <title type="text">s'Läbä in Kabul</title>
    <id>http://jedidjah.ch/2013/2/19/leben</id>
    <updated>2013-02-19T00:00:00Z</updated>
    <link href="http://jedidjah.ch/2013/2/19/leben" />
    <author>
      <name>David Halter</name>
    </author>
    <content type="html">&lt;p&gt;s'Erschte wo eim als Schwizer in Kabul uffallt isch wie viels um Sicherheit
goht. Teilwis sind sogar schlechti Hüser mit Stacheldraht umgäh. Vor allem i
üsem Distrikt (&amp;quot;Bonzegägänd&amp;quot; = Schwizer Unterschicht) sind sehr viel Hüser
starch abgsicheret. D'Lüt vo dä Organisation wonich däbi bin händ alli kei
Stacheldroht (zum Glück), aber 3m grossi Muure sind glich normal.&lt;/p&gt;
&lt;img alt="../barb_wire_house.JPG" src="../barb_wire_house.JPG" /&gt;
&lt;p&gt;So gits viel sehr &amp;quot;neu&amp;quot; ussehendi Hüser wo eifach Meterhohi Muure mit
Stacheldroht händ. D'Hüser selber sind aber würkli nüt guets inädra, au wenns
guet usgsehnd. Die Hüser händ eifach ä schöni Fassade, aber kei rechti
Isolation und vo mehrfachverglasig ganz zschwiege. Ich wür glaub so ziemli mit
jedere Wohnig tusche i dä Schwiz, selbst bim obige Huus.&lt;/p&gt;
&lt;p&gt;Grad i minere nöchi isch di usbekisch? Botschaft. Ich krieg leider nid viel
bewaffneti Wächter vord Kamera, wils das nid gern händ. Aber grundsätzlich hed
sogar dä grösser Supermarkt (grössi = chline Migros) 2 bewaffneti Wächter mit
gladne Sturmgwehr. Isch total normal das Lüt miteme Sturmgwehr uf dä Schultere
umälaufed.&lt;/p&gt;
&lt;img alt="../embassy.JPG" src="../embassy.JPG" /&gt;
&lt;div class="section" id="wohna"&gt;
&lt;h2&gt;Wohnä&lt;/h2&gt;
&lt;p&gt;Vo Pactec isch mir ä chlises Appartment zur Verfüegig gstellt worde. Das stoht
ufeme Compound (ummureds Grundstück mit mehrere Wohnalage) wo zwei Familie und
und än chline Abau stoht. Uf somne Compound gits meistens au än Brunne
(flüssend Wasser) und irgendäs Gülleloch, woni aber nonid gfunde ha.&lt;/p&gt;
&lt;p&gt;sHuus wär das:&lt;/p&gt;
&lt;img alt="../compound_house.JPG" src="../compound_house.JPG" /&gt;
&lt;p&gt;Und min Abau gseht so us:&lt;/p&gt;
&lt;img alt="../annex.JPG" src="../annex.JPG" /&gt;
&lt;p&gt;Das isch ganz ok und scho fasch wieder zgross für mich. Brücht das eigentlich
würkli nid. Wie ihr au gsehnd isch dChuchi/Stube recht gmüetlich:&lt;/p&gt;
&lt;img alt="../kitchen.JPG" src="../kitchen.JPG" /&gt;
&lt;p&gt;Leider isch sganze aber sehr schlecht isoliert und ich mue extra dä Kerosin-Ofe
aschmeisse. sProblem isch nur das dä im Schlofzimmer nix bringt. Drum hani im
Schlofzimmer öppe &lt;strong&gt;Temperature vo 2-4° Celcius&lt;/strong&gt; i dä Nacht. Darum schlofi mit
zwei Deckene und 4 Schichte Chleider obe, sowie 2 Schichte unä und zwei Socke:&lt;/p&gt;
&lt;img alt="../gangster.JPG" src="../gangster.JPG" /&gt;
&lt;p&gt;Ä Tochter vo Fründe hed grad Freud ka a mine Chleider :-) Aber so schlof ich
würkli. Natürlich inklusive Chappe und teilwis au mit Händsche. Goht ganz guet.
Ha gmerkt dases eigentlich recht unwichtig isch zHeize i dä Nacht. Uf jede Fall
alles über 10° isch würkli Luxus :-).&lt;/p&gt;
&lt;p&gt;Fasch jedes Huus i minere Bonzeumgebig hed sogenannti &amp;quot;Tschaukidars&amp;quot;
(&amp;quot;Tschauki&amp;quot; = Stuehl, &amp;quot;dar&amp;quot;=haben). Die sind eifach do zum verschiedeni Ufgobe
zerledige wo sHuus agoht, so tüend die zum Bispiel Bettler abwimmle und am Huus
luege. Sie sind nid mega wichtig, aber mä hed sie eifach miteme normale Huus,
wil das Arbet git. Als Usländer isches sehr unaständig nid Arbet zgäh. Die
Usländer woni do kenne glernt ha läbäd eigentlich ziemli alli ufeme sehr tüfe
Lebensstandard, aber glich händs Agstellti.&lt;/p&gt;
&lt;p&gt;Üsi &amp;quot;Tschaukidars&amp;quot; bim Schichtwechsel:&lt;/p&gt;
&lt;img alt="../chaukidars.JPG" src="../chaukidars.JPG" /&gt;
&lt;/div&gt;
&lt;div class="section" id="bewegigsfreiheit"&gt;
&lt;h2&gt;Bewegigsfreiheit&lt;/h2&gt;
&lt;p&gt;d'Tschaukidars erlediget au ganz chlini Sache wie mir Brot zhole. Das tönt
jetzt chli komisch, aber ich ha bis jetzt no kei Bewegigsfreiheit. So wird ich
immer am Morge vomene Fahrer abgholt is Büro brocht und bi eigentlich nie
&amp;quot;frei&amp;quot;. Ich werd schono freier chönne umälaufe, aber das goht no 1-2 Wuche.
d'NGOs do sind sehr vorsichtig. Ich werde demnöchscht mol no was zu Sicherheit
schriebe. Ich ha recht viel Vorschrifte woni usnahmswis au mol ihalte, wili
mer selber mega unsicher vorcho wür, z.B. am Markt wili d'Sproch nid chan.&lt;/p&gt;
&lt;p&gt;Fahrer isch do au än Job. Sogar eher än guete. Die Type versueched möglichst
schnell vorwärts zcho uf ganz üble Strosse. Ab und zue würkli nur Schrittempo
möglich (Vor üsem Büro):&lt;/p&gt;
&lt;img alt="../office_outside.JPG" src="../office_outside.JPG" /&gt;
&lt;p&gt;Naja drum no paar Bilder usem Auto:&lt;/p&gt;
&lt;img alt="../houses_mountains.JPG" src="../houses_mountains.JPG" /&gt;
&lt;p&gt;Kabul lit mitte i dä Berge (1800 m. ü. M.) und wil Kabul so gross isch händs
halt dä Berg berguf baue. Obe wohned nur di sehr arme Lüüt, wils dötte kei
flüssend Wasser, etc. meh git (teilwis baued die 200m+ dä Berg berguf).&lt;/p&gt;
&lt;img alt="../sunset.JPG" src="../sunset.JPG" /&gt;
&lt;p&gt;Äs isch recht chalt vielfach, drum verschleieret sich au Männer sehr gern mol.&lt;/p&gt;
&lt;img alt="../moped_drivers.JPG" src="../moped_drivers.JPG" /&gt;
&lt;p&gt;Ich ha scho 4 Männer uf somene Motorrad gseh, aber leider nüm vord Kamera
becho.&lt;/p&gt;
&lt;/div&gt;
&lt;div class="section" id="arbeit"&gt;
&lt;h2&gt;Arbeit&lt;/h2&gt;
&lt;p&gt;Üses Büro lit im gliche Quartier wie dWohnig und hed recht typischi
Sicherheitsstandards für usländischi Büros.&lt;/p&gt;
&lt;img alt="../office_front.JPG" src="../office_front.JPG" /&gt;
&lt;p&gt;Notürli hani au scho agfange schaffe. Ich bi chli Sache am programmiere und
glichzitig di afghanische Agstellte vom Windows wegzlocke. Sie händ natürli
scho äs Ubuntu installiert :-). Die 8 Afghaner (und ein Ami) sind würkli sehr
umgänglichi Lüt und ich werde sicher no einiges a Spass ha mitne (Sie händ mich
z.B. zumne Volleyballgame usägforderet :-)).&lt;/p&gt;
&lt;img alt="../office.JPG" src="../office.JPG" /&gt;
&lt;p&gt;Usserdem händs mir au scho di erschte Wörter &amp;quot;Dari&amp;quot; (Afghanisch) bibrocht und
ich ha mit dä Sprochschuel agfange. Ziemli hart so ä völlig neui Sproch. Jede
Tag 2h.&lt;/p&gt;
&lt;img alt="../palau.JPG" src="../palau.JPG" /&gt;
&lt;p&gt;Äs git immer afghanischs Ässä am Mittag im Büro. Isch würkli sehr guet. Das
obige Menü isch aber was vom schlechtere gsi. Äs heisst Palau. Sus gits viel
Riis und immer däzue &amp;quot;Nan&amp;quot; - afghanischs Brot.&lt;/p&gt;
&lt;/div&gt;
</content>
  </entry>
</feed>

