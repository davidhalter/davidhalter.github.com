<?xml version="1.0" encoding="utf-8"?>
<feed xmlns="http://www.w3.org/2005/Atom">
  <title type="text">Recent Blog Posts</title>
  <id>http://jedidjah.ch/leben/feed.atom</id>
  <updated>2013-10-10T00:00:00Z</updated>
  <link href="http://jedidjah.ch/leben" />
  <link href="http://jedidjah.ch/leben/feed.atom" rel="self" />
  <subtitle type="text">Recent blog posts</subtitle>
  <generator>Werkzeug</generator>
  <entry xml:base="http://jedidjah.ch/leben/feed.atom">
    <title type="text">Hanf und anderi Hobbies</title>
    <id>http://jedidjah.ch/leben/2013/10/10/droge</id>
    <updated>2013-10-10T00:00:00Z</updated>
    <link href="http://jedidjah.ch/leben/2013/10/10/droge" />
    <author>
      <name>David Halter</name>
    </author>
    <content type="html">&lt;p&gt;Droge sind jo do gwüss äs grosses Problem. Abgseh dävo das mers relativ
günstig überchunnt isch wohrschinli sgrössere Problem das än rechte Teil vom
Chrieg (und somit au vom Chrieg wod Amis füehred) immer no dä Droge (v.a. am
Opium) zuezschriebe isch. DExtremiste (u.a. Taliban) finanziered sich über dä
Drogehandel und über Pakistan. Dä Drogehandel isch jo dä einzig würklichi
Export in Afghanistan. Mit 95% vom weltwite Opium und als grösste Grasproduzent
vo dä Welt loht sich do scho was mache :-)&lt;/p&gt;
&lt;p&gt;Chli Gras hani scho seint oder ander mol imnä Garte gseh. Aber nie so konkret
nöch dra gsi. Jedefalls bini letztens bim Kolleg gsi und mir händ chli
Härdöpfel brölet. Au sus gsehnder do nochli wie Afghane so läbäd:&lt;/p&gt;
&lt;iframe src="http://www.youtube.com/embed/vUlBoLGnEHI"     width="500" height="281" frameborder="0"     webkitAllowFullScreen mozallowfullscreen allowfullscreen     class="align-none"&gt;&lt;/iframe&gt;&lt;p&gt;dHärdöpfel sind übrigens sehr guet gsi. Das ganze mitem &amp;quot;Lehmofe&amp;quot; wird notürli
nid immer so gmacht... Afghane choched eigentlich ganz normal mit ämnä Gasherd.
Die Art isch meh öppis festlichs ufem Land (relativ günstig und guet). Aber do
i dä Stadt ischs Lebe allgemein scho recht modern.&lt;/p&gt;
&lt;div class="section" id="pakistan"&gt;
&lt;h2&gt;Pakistan&lt;/h2&gt;
&lt;p&gt;So am Rand, wilis obe erwähnt ha: Pakistan isch chli paradox - sie &lt;a class="reference external" href="http://en.wikipedia.org/wiki/Inter-Services_Intelligence#Afghanistan"&gt;finanziered&lt;/a&gt; dä
Chrieg vo dä Taliban gägä Afghanistan, bekämpfed dTaliban aber i ihrem eigene
Land. Isch chli Arschloch-Politik, aber das sind sich die irgendwie gwohnt.
Wenigstens chömeds jetzt chli zrugg über was sie Johre lang gförderet händ: Dä
Ufbau vo Taliban-Extremiste über Jahre wo jetzt au ihres eigene Land bekämpfed
- wil sich logischerwis au Extremiste nid vollständig kontrolliere lönd. Und
wemer dene dIdee mitgit, dass sie än Gotteschrieg füehre müend denn füehreds dä
äbä au gäg alles wo sie als &amp;quot;unislamisch&amp;quot; empfinded.&lt;/p&gt;
&lt;p&gt;Äs isch drum au nid so unfair das usgrechnet dAmis jetzt au dTaliban zgspüre
krieget, wil die lang au am Taliban Ufbau (i dä 80er gägä dSoviets) beteiliget
gsi sind. dAmis händ nämli selber (zämä mit dä Saudis) öppe &lt;a class="reference external" href="http://en.wikipedia.org/wiki/Afghanistan#Foreign_interference_and_war"&gt;40 Miliarde&lt;/a&gt;!!! in
Ufbau und chrieg vo dä Taliban gsteckt.&lt;/p&gt;
&lt;/div&gt;
&lt;div class="section" id="afghanischi-wcs"&gt;
&lt;h2&gt;Afghanischi WCs&lt;/h2&gt;
&lt;p&gt;Umno chli äs anders Thema azschnide: Afghanischi WCs. Zumindest dä Balz weiss
das ich chli äs Trauma ha mit afghanische WCs. Besser ischs nid worde sit denn:&lt;/p&gt;
&lt;iframe src="http://www.youtube.com/embed/ljelB6DZXKQ"     width="500" height="281" frameborder="0"     webkitAllowFullScreen mozallowfullscreen allowfullscreen     class="align-none"&gt;&lt;/iframe&gt;&lt;p&gt;Nid das ich sowas jemols benutzt hätt :-)&lt;/p&gt;
&lt;/div&gt;
</content>
  </entry>
  <entry xml:base="http://jedidjah.ch/leben/feed.atom">
    <title type="text">PACTEC</title>
    <id>http://jedidjah.ch/leben/2013/9/27/pactec</id>
    <updated>2013-09-27T00:00:00Z</updated>
    <link href="http://jedidjah.ch/leben/2013/9/27/pactec" />
    <author>
      <name>David Halter</name>
    </author>
    <content type="html">&lt;p&gt;Wer weiss eigentlich was ich do mache in Afghanistan? Viel denked eifach dases
chli crazy isch uf Afghanistan zgoh, aber für was? Ich bi grad in Ishkashem -
meh däzue spöter imnä Blog post. Naja und denn han ich denkt ich mue mini
&lt;a class="reference external" href="http://pactec.org"&gt;Organisation - PACTEC&lt;/a&gt; mol nöcher beschriebe, was mir
ganz praktisch mached:&lt;/p&gt;
&lt;iframe src="http://www.youtube.com/embed/Qw3QcA5trzM"     width="500" height="281" frameborder="0"     webkitAllowFullScreen mozallowfullscreen allowfullscreen     class="align-none"&gt;&lt;/iframe&gt;&lt;p&gt;Ä chlini Amerkig no zu dä Arbet vo dä Afghane im Video: Nur 2 vo dene sind üsi
Agstellte, dä Rest isch ä Firma wo mir agstellt händ zum dä Abstellplatz für
Flugzüg zbetoniere. Sbetoniere isch relativ müehsam. Sie händ kein Mixer und au
sus kei &amp;quot;technischi&amp;quot; Werkzüg, sie misched also vo Hand mit Schufle und bringeds
zum Platz wos brucht wird ums dött au vo Hand grad zmache.&lt;/p&gt;
&lt;img alt="../cement.JPG" src="../cement.JPG" /&gt;
&lt;p&gt;Also wiener gseh händ hämmir 2 Standbei:&lt;/p&gt;
&lt;ul class="simple"&gt;
&lt;li&gt;Flügerei (NGOs umäflüge, neui Regione erschlüsse - i dem mir neui Airstrips
baued). Das isch dä gross Teil vo üserem NGO, mit EU (ECHO) Unterstützig.&lt;/li&gt;
&lt;li&gt;ICT (VSATs - Satellitealage installiere um dä NGOs i dä Regione Internet
zgäh - isch meh wienes Buisness - kei EU Unterstützig&lt;/li&gt;
&lt;/ul&gt;
&lt;p&gt;Mir händ än Hangar (Bild: &lt;a class="reference external" href="http://balzkubli.com"&gt;Balz&lt;/a&gt;):&lt;/p&gt;
&lt;img alt="../hangar.jpg" src="../hangar.jpg" /&gt;
&lt;p&gt;4 Flüger (2 Kingair, 2 Kodiak) (Bild: Balz):&lt;/p&gt;
&lt;img alt="../kingair.jpg" src="../kingair.jpg" /&gt;
&lt;p&gt;Mechaniker, wo versueched irgendwas zwürge (Bild: Balz):&lt;/p&gt;
&lt;img alt="../mechanic.jpg" src="../mechanic.jpg" /&gt;
&lt;p&gt;Und do gsehnder au mol wie das so usgseht wenn üsi Pilote landed:&lt;/p&gt;
&lt;iframe src="http://www.youtube.com/embed/Ej_yIcHcw-o"     width="500" height="281" frameborder="0"     webkitAllowFullScreen mozallowfullscreen allowfullscreen     class="align-none"&gt;&lt;/iframe&gt;&lt;p&gt;Ä churzi beschriebig vo üsem Gasthuus us, zersch allerdings zwei Korrekture:&lt;/p&gt;
&lt;ul class="simple"&gt;
&lt;li&gt;dBerge wonich als &amp;quot;über 6000&amp;quot; betitle sind über 7000. Eine dävo isch dä
höchst afghanisch Berg, namens Nao Shakh&lt;/li&gt;
&lt;li&gt;Taliban kämpfed nid am fluss entlang sondern chli inere andere Richtig, das
hani dött nonid gwüsst ka, das isch gsi bevor i di andere Videos gmacht ha.&lt;/li&gt;
&lt;/ul&gt;
&lt;iframe src="http://www.youtube.com/embed/-ua_rwETieE"     width="500" height="281" frameborder="0"     webkitAllowFullScreen mozallowfullscreen allowfullscreen     class="align-none"&gt;&lt;/iframe&gt;&lt;p&gt;Ich hoffe das hed gholfe eu das mol chli verständlicher zmache. Ah und so als
chlises Detail. Äs hed öppe 20h dured die Videos ufezläde. Bi recht froh heds
dVerbindige nid kappt und dä Strom isch nid usgfalle.&lt;/p&gt;
</content>
  </entry>
  <entry xml:base="http://jedidjah.ch/leben/feed.atom">
    <title type="text">11. September</title>
    <id>http://jedidjah.ch/leben/2013/9/15/11-september</id>
    <updated>2013-09-15T00:00:00Z</updated>
    <link href="http://jedidjah.ch/leben/2013/9/15/11-september" />
    <author>
      <name>David Halter</name>
    </author>
    <content type="html">&lt;p&gt;Unbewusst das grad 11. September gsi isch (für die wos nüm wüssed: das isch dä
Tag wo sWorld Trade Center vo dä Taliban agriffe worde isch und somit au
verantwortlich für di amerikanisch Invasion), simmer am obig no än Film am
luege gsi. Irgend so än Chriegsfilm.&lt;/p&gt;
&lt;p&gt;Strub würds denn usse am Huus me gschosse wird wie im Film. Ich erlebs jo
würkli nid viel das gschosse wird, seinzige mol wos intensiv gsi isch isch das
gsi: &lt;a class="reference external" href="http://jedidjah.ch/leben/2013/5/28/aschlag/"&gt;Aschlag ufs Verteidigungsministerium&lt;/a&gt;. Und jetzt plötzlich so richtig
wüescht alles am schüsse!&lt;/p&gt;
&lt;p&gt;Naja isch scho chli ä komischs Gfühl, wilmer halt überhaupt nid iiordne cha was
passiert... Und ich wette au ä paar Täg spöter weiss niemer vo eu was passiert
isch. Sus chömed das jo amigs ä paar Lüt i dä Media mit über.&lt;/p&gt;
&lt;p&gt;Äs paar Täg zrugg: Di afghanisch Fuessballmanschaft spielt gägd Maledive,
Pakistan und paar anderi um dä SAFF Cup (South Asian Football Federation).
Afghanistan gwünnt alles und im Final gäg Indie. Am 11. September. Das hämmir
zwor no so halbe mitbecho, aber denn fangts gäg Obig plötzlich übelst a Bolle.
Wieso?&lt;/p&gt;
&lt;p&gt;Naja mä mue jo irgendwie fiire - und wemer kei Füürwerk hed tuets ä so ä gueti
alti AK halt au. Do isch würkli alles id Luft gjagt worde wo dAfghane so i dä
Händ ghalte händ. Irgendwelchi Lüchtrakete sind ufe, aber au di schwere MGs wos
ufd Polizei Trucks gschweisst händ :-) Irgendwie amüsant, aber teilwis au nid
ungföhrlich. Än Kolleg vo mir hed beobachtet wie dPolizei während äm fahre in
Himmel gschosse hed und bim über ä Strosseschwelle fahre (gits halt viel do)
ischem sMG abägrutscht :-) Än andere hed no gmeint ka, das sig scho guet, so
lerned mol alli Usländer di verschiedne Schüss zunterscheide! :-)&lt;/p&gt;
&lt;p&gt;Git au &lt;a class="reference external" href="http://sports.ndtv.com/football/features/213946-saff-cup-shower-of-jubilant-bullets-mark-afghanistans-win-vs-india"&gt;Pressebricht&lt;/a&gt;
drüber (Englisch).&lt;/p&gt;
&lt;p&gt;Leider hani keis Video chönne mache, ha dKamera nid däbi ka. Ha einiges neus
über Waffe glernt däbi, sowie zum Bispiel das Gwehr i dä Regel &amp;quot;Tracers&amp;quot; drinne
händ all paar Schüss, damit mer gseht wod Schüss durä gönd. Die Spure gseht mer
denn schön am Himmel! sGeschüsse isch öppe 2h gange.&lt;/p&gt;
&lt;p&gt;Trotzdem do händer mol ä chlises Video wies uf dä Strosse usgseh hed (mir händ
vo dä Organisation Usgangsverbot ka - zu gföhrlich). Allerdings ghört/gseht mer
do fasch kei Schüss - aber mir wohned au imnä Quartier wos viel Polizei/Guards
hed, und wemer denn usnahmswis mol dörf schüsse, denn macht mer das au :-) (Ä
paar wenig Schüss ghöred ihr bi öppe 1:40):&lt;/p&gt;
&lt;iframe src="http://www.youtube.com/embed/TaAB-Y_pk-8"     width="500" height="281" frameborder="0"     webkitAllowFullScreen mozallowfullscreen allowfullscreen     class="align-none"&gt;&lt;/iframe&gt;&lt;p&gt;Jedefalls ischs extrem schön gsi, dAfghane mol so glücklich gseh. Das isch di
erscht Fiir sit langem (30 Johr) so als Land. Fasch allne andere
&amp;quot;Festlichkeite&amp;quot; hafted entweder religiöse Fundamentalismus oder sustigi
Diskriminierigs Problem a. Grad paar Täg vorher händs dä &amp;quot;Massoud&amp;quot; gfiired, än
umstrittne Ma. Das freut ä paar, aber isch halt keis Volksfescht. Isch scho
speziell, wie äs paar Fuessballspiel di ganz Nation präge cha - und zumnä
gwüsse Mass au eine cha.&lt;/p&gt;
</content>
  </entry>
  <entry xml:base="http://jedidjah.ch/leben/feed.atom">
    <title type="text">Ramadan &amp; Eid al-Fitr</title>
    <id>http://jedidjah.ch/leben/2013/8/26/darulaman</id>
    <updated>2013-08-26T00:00:00Z</updated>
    <link href="http://jedidjah.ch/leben/2013/8/26/darulaman" />
    <author>
      <name>David Halter</name>
    </author>
    <content type="html">&lt;p&gt;Wasser. Verdammt. So han ich mich grad gescht Abig und denn hüt Morge gfühlt.
Das hed zwor meh miteme kaputte Wasserfilter i üsem Huus ztue als mitem
Ramadan, aber so fühled sich viel Afghane während äm &lt;a class="reference external" href="http://de.wikipedia.org/wiki/Ramadan"&gt;Ramadan&lt;/a&gt;. Ramadan heisst grundsätzlich öppe 28
Täg - halt sonen Mondzyklus - faschte. Die 28 Täg werded irgendwie vo Saudi
Arabie oder so überwacht, wil Luut mine Kollege alles i ihrerer Religion sehr
viel Sinn macht, au wenns nid im Koran stoht :-) In Saudi Arabie gsehg mer
nämli dä Mond besser, haha! Jedefalls heisst faschte halt vom Morge am 3 bis am
Obig am 7ni faschte. Also 16h nüt ässä und nüt trinke.&lt;/p&gt;
&lt;p&gt;Für die wos nid mitbecho händ, ich bi wieder in Kabul und das sit fasch ämnä
Monet. Ramadan isch au scho äs zitli verbi, aber wett glich no drüber schriebe
(än Teil dävo stoht scho sit längerem, ha aber recht viel Volley gspielt am
Obig mit Afghane und viel programmiert, drum kei Ziit ka).&lt;/p&gt;
&lt;p&gt;Wil ich grad nüt gschieders ztue ka ha und ässä becho wenn alli andere nid
ässäd eh chli ä müehsams unterfange isch, hani mich entschiede zum au no 3 Täg
mitzfaschte. Ha das mol so meh oder weniger protokolliert.&lt;/p&gt;
&lt;p&gt;Grundbedingige:&lt;/p&gt;
&lt;ul class="simple"&gt;
&lt;li&gt;35° (+-3°) mit permanenter Sunne (Wolke gits ab und zue, aber ha chum hoffnige dasi
i dä nöchste zwei Täg Wolke verwütsche.&lt;/li&gt;
&lt;li&gt;Hochi Luftfüechtigkeit&lt;/li&gt;
&lt;li&gt;Selbst i dä Nacht schwizt mer stark, ich schlofe grad mol no i Boxershorts
ohni Decki, schätzigswiis 25°-30° i mim Zimmer. sSchwize i dä Nacht isch
bsunders blöd wil mer äbä glich no paar Stunde Schlof durä bringe mue (am
3:15 AM zletzt mol trinke).&lt;/li&gt;
&lt;/ul&gt;
&lt;p&gt;Ich han denn vorher no miteme Kolleg gred ober hungrig isch. Är hed denn nur
gmeint äs sig easy für dicki Lüt wie ihn, aber für dünni wie mich sigs müehsam,
wil ich kei Reserve hegi:&lt;/p&gt;
&lt;ul class="simple"&gt;
&lt;li&gt;tushna asti?&lt;/li&gt;
&lt;li&gt;No, it's not a problem for fat guys like me, it's hard for skinny boys like
you, because I can use my reserves.&lt;/li&gt;
&lt;/ul&gt;
&lt;p&gt;Do gseht mer au das äs in Afghanistan nüt negativs isch &amp;quot;dick&amp;quot; zsi, einigi vo
mine Kollege währed sogar gern chli schwerer. Aber jetzt zum Protokoll.&lt;/p&gt;
&lt;blockquote&gt;
&lt;dl class="docutils"&gt;
&lt;dt&gt;[1 Tag 02:20]&lt;/dt&gt;
&lt;dd&gt;Ufstoh! Di nöchste 40min heissts inä haue, soviel wie nur möglich. Ha
grad zwei Brot inä gwürgt, obwohli 6h vorher sglich scho gmacht ha. Am
03:15 gangi wieder go schlafe, öppe 5 Minute spöter fangts Gehüle vo dä
Mullahs a.&lt;/dd&gt;
&lt;dt&gt;[1 Tag ~03:30]&lt;/dt&gt;
&lt;dd&gt;Verdammt cha nid guet ischlofe, zviel gässä :-) Schlimmer isch eigentli
dasi jetzt scho wieder äs glas wasser verträge wür.&lt;/dd&gt;
&lt;dt&gt;[1 Tag 07:00]&lt;/dt&gt;
&lt;dd&gt;Scho wieder ufstoh. So langsam hani so än liechte Durscht&lt;/dd&gt;
&lt;dt&gt;[1 Tag 13:00]&lt;/dt&gt;
&lt;dd&gt;Verdammt immer no 6h. Das würd än harte Tag. Ha mittlerwile doch so
hart Durscht wie susch selte.&lt;/dd&gt;
&lt;dt&gt;[1 Tag 16:15]&lt;/dt&gt;
&lt;dd&gt;Meh Durst, puhhh... Bald stellt mis Notebook wieder mol ab wägämä achso
übliche Stromusfall :-)&lt;/dd&gt;
&lt;dt&gt;[1 Tag 19:00]&lt;/dt&gt;
&lt;dd&gt;Endlich trinke! Ich ha notürli grad vollgas inä ghaue.&lt;/dd&gt;
&lt;dt&gt;[2 Tag 02:30]&lt;/dt&gt;
&lt;dd&gt;Wieder ufstoh. Aber chasch dänke, damol ghöri dä Wecker nid :-)&lt;/dd&gt;
&lt;dt&gt;[2 Tag 08:00]&lt;/dt&gt;
&lt;dd&gt;Naja wache doch mol no uf, also chli bschisse und glich no chli was
näh.&lt;/dd&gt;
&lt;dt&gt;[2 Tag 12:00]&lt;/dt&gt;
&lt;dd&gt;Also das mol isch dä Durscht nid schlimm, aber ha au 5h weniger ufem
Deckel.&lt;/dd&gt;
&lt;/dl&gt;
&lt;/blockquote&gt;
&lt;p&gt;A dem Ort hed denn mis &amp;quot;Protokoll&amp;quot; öppe gendet. Ich has denn schono durä zoge,
aber sisch nüm so hart gsi, au am 3te Tag. Mä gwöhnt sich irgendwie ganz guet
as nid trinke (ässä isch sowieso keis Problem). Solang mer nid än Büezer Job
hed ischs eigentlich ganz guet möglich. Am 3 am morge ufstoh zum ässä wemer no
kei Hunger hed isch eifach nur müehsam und gar nid gnussvoll, aber sus gohts
würkli guet... Naja für mich.&lt;/p&gt;
&lt;p&gt;Am schlimmste aber isch nämli di ganz religiös Tortur. Di bechömed i dä erste
14 Täg vom Ramadan dä ganz Koran vorgläsä (i dä zweite Hälfti gits irgendwelchi
andere Predigte)! Isch jo doch än recht fette Schinke. Wil heisse: 1.5-2h am
Tag id Moschee hocke und sich arabisch alose wo sie nid verstoht (dä Koran wird
eigentlich überall nur arabisch vorgläsä wils sus nid sreine &amp;quot;Wort Gottes&amp;quot;
isch.&lt;/p&gt;
&lt;p&gt;Das muemer mol in Verhältnis setze: Ich halte kei Predigt us wo länger dured
als 5 Minute und sie müend 2h stehend öppisem zuelose wos nid verstönd. Und das
isch jo nid seinzige mol wos müend öppis mache. Ihri tägliche 5 Gebet sind au
sus länger, zumindest eis isch immer öppe ä Halbstund gange. Würkli ganz
müehsam, drum chamer mis Faschte au nid so ernscht näh, wil dä würkli müehsami
Teil hani nid gmacht. 2h mich i dä Moschee langwile hätt mer glaub würkli eis
gäh.&lt;/p&gt;
&lt;div class="section" id="eid-al-fitr"&gt;
&lt;h2&gt;Eid al-Fitr&lt;/h2&gt;
&lt;p&gt;&lt;a class="reference external" href="http://de.wikipedia.org/wiki/Fest_des_Fastenbrechens"&gt;Eid al-Fitr&lt;/a&gt; isch dä
gross Festtag i muslimische Länder. Au wenn das nid so würkli ä &amp;quot;Party&amp;quot; isch i
üserne Auge, isch das für sie eifach ä mega Erlösig. Endlich wieder äs
&amp;quot;normals&amp;quot; Läbä.&lt;/p&gt;
&lt;p&gt;Ich bi 8 verschiedeni Hüser go bsueche, mä cha eifach zu allne mögliche Lüt
verbi goh und unagmeldet inäluege, was sehr cool isch wilmer so au mol gseht
wie alli Kollege läbäd. So fahrt mer denn mit mol zachte imnä Corolla (jo äs
währed au no 3 meh gange :-)) zumnä Kolleg...&lt;/p&gt;
&lt;img alt="../car.JPG" src="../car.JPG" /&gt;
&lt;p&gt;... womer denn am Hügel alti russischi Panzer gseht.&lt;/p&gt;
&lt;img alt="../tank.JPG" src="../tank.JPG" /&gt;
&lt;p&gt;Me gseht mol wod Kollege so lebed...&lt;/p&gt;
&lt;img alt="../place1.JPG" src="../place1.JPG" /&gt;
&lt;p&gt;...und lebed.&lt;/p&gt;
&lt;img alt="../place2.JPG" src="../place2.JPG" /&gt;
&lt;p&gt;und au sus gseht mer immer wieder spezielli Sache.&lt;/p&gt;
&lt;img alt="../donkey_boy.JPG" src="../donkey_boy.JPG" /&gt;
&lt;p&gt;Wie än Bsuech so cha usgseh chamer zum Bispiel do gseh (normalerwis kei Musig
und meh Rede):&lt;/p&gt;
&lt;iframe src="http://www.youtube.com/embed/DSHg_DLNACw"     width="500" height="281" frameborder="0"     webkitAllowFullScreen mozallowfullscreen allowfullscreen     class="align-none"&gt;&lt;/iframe&gt;&lt;p&gt;Ich bi denn no churz chli dur üsi &amp;quot;Quartierhauptstrass&amp;quot; gfahre um eu mol zzeige
wie so ä afghanischi Stross usgseht. Äs isch grad no vorem Eid gsi, aber das
tuet nid so viel zur Sach, isch au sus chli so:&lt;/p&gt;
&lt;iframe src="http://www.youtube.com/embed/PWCJE26i33c"     width="500" height="281" frameborder="0"     webkitAllowFullScreen mozallowfullscreen allowfullscreen     class="align-none"&gt;&lt;/iframe&gt;&lt;p&gt;Grüess us Kabul&lt;/p&gt;
&lt;p&gt;~Dave&lt;/p&gt;
&lt;/div&gt;
</content>
  </entry>
  <entry xml:base="http://jedidjah.ch/leben/feed.atom">
    <title type="text">"Sie warted jetzt no bis är sich id Luft jagt"</title>
    <id>http://jedidjah.ch/leben/2013/5/28/aschlag</id>
    <updated>2013-05-28T00:00:00Z</updated>
    <link href="http://jedidjah.ch/leben/2013/5/28/aschlag" />
    <author>
      <name>David Halter</name>
    </author>
    <content type="html">&lt;p&gt;Aschläg sind jo do in Kabul nix neus. Git ab und zue mol Suizidbomber wo sich
id Luft jagt. sZiel isch eigentlich immer eis: Zivili Opfer tüfhalte und
Armee/Regierig/ISAF (Amis) schade (töte). Das mit dä zivile Opfer kriegets aber
nid ganz so hi, wil vor allem di amerikanische Soldate i ihrne panzerete Wäge
so guet gschützt sind, dass unglaublich viel Sprengstoff ufs mol brucht wird,
was notürlich wiederum zivili Opfer förderet. Passiert isch das z.B. grad mol
wieder vor zwei &lt;a class="reference external" href="http://www.nytimes.com/2013/05/17/world/asia/kabul-car-bomb-attack.html?_r=0"&gt;Wuche&lt;/a&gt;
. Die Attacke isch übrigens nid vo dä Taliban sondern vo andere Psychopathe
usgüebt worde. Do Kabul aber ä 5 Millionestadt isch, chunnt mer meistens vo
dem nid mol was mit über. Die Attacke isch i dä Richtig vom Amerikanische
Militärflughafe usgüebt worde, wo vor einem Monet das passiert isch:&lt;/p&gt;
&lt;iframe src="http://www.youtube.com/embed/uIjO0sKBDDw"     width="500" height="281" frameborder="0"     webkitAllowFullScreen mozallowfullscreen allowfullscreen     class="align-none"&gt;&lt;/iframe&gt;&lt;p&gt;Ganz viel Action, aber wie gseit, mä chunnt nix dävo mit über.&lt;/p&gt;
&lt;div class="section" id="und-wemer-doch-was-mitbechunnt"&gt;
&lt;h2&gt;Und wemer doch was mitbechunnt&lt;/h2&gt;
&lt;p&gt;Dä &lt;a class="reference external" href="http://abcnews.go.com/International/suicide-attacks-mar-arrival-us-secretary-defense-chuck/story?id=18691709"&gt;Aschlag ufs Verteidiungsministerium&lt;/a&gt;
isch so öppis vom erste gsi woni mitbecho ha. Zwor nid aktiv, aber bi 2h vorher
verbi gfahre. Dörfsch eifach nid zur falsche Ziit am falsche Ort si. Das
isch aber für üsi ganz Organisation no nie äs Problem gsi...&lt;/p&gt;
&lt;p&gt;Mä chunnt würkli selte was mit über und wil ich michs nid gwohnt bi, merkis
meistens ersch viel spöter. Die wenige mol wo gschosse worde isch hani zersch
immer gmeint äs sigi Fürwerk. Eimol zum Bispiel hed ä Familie imnä Auto dä
Awisige vo dä Polizei nid gfolged und denn isch uf si gschosse worde. Das isch
relativ nöch gsi und seinzige mol wo i üsem Quartier was passiert isch bis
jetzt. Usserdem hani no paar mol Schüss us dä ferni ghört.&lt;/p&gt;
&lt;/div&gt;
&lt;div class="section" id="as-gmuetlichs-wuchenend-im-4-hotel"&gt;
&lt;h2&gt;Äs gmüetlichs Wuchenend im 4* Hotel&lt;/h2&gt;
&lt;p&gt;Bis letzt Wuchenend. Denn ischs plötzlich abgange. Do gohsch mit dä ganze
Organisation gmüetlich dä alljöhrlichi &amp;quot;Retreat&amp;quot; is beste Hotel in ganz
Afghanistan go mache. Chasch zersch mol sit langem amnä Pool hocke und &amp;quot;nackt&amp;quot;
si (heisst Badhose). Frissisch der dä Ranze volle mit Esse usem Weste und
gnüssisch dini Ziit weg vo dä Afghane wod gern hesch, aber glichziitig au sehr
müehsam und andersch chönd si, teilwis.&lt;/p&gt;
&lt;p&gt;Denn fangts a. Sünnelend lisch ufem Ligestuehl und plötzlich explodiert öppis
ziemli luut. Denn würd gschosse, witerhin mehreri Explosione, etc. Das hätt mi
wohrschinli alles recht verwirrt, aber näb mir im Liegestuehl isch grad eine
ghocket wo scho während dä Taliban im Land gsi isch und au sus dSicherheit vom
Land sehr guet kennt. Är hed denn mol chli umä telefoniert und nogfröget wie
wiit wäg dases isch. 2 Kilometer. Woner die Information gha hed ischer
gmüetlich zrugg in Liegestuehl glägä: &amp;quot;Weisch dRPG lösed noch 900m us. Die händ
än Selbstuslöser. Wend also wiiter wäg bisch cha der nüt passiere.&amp;quot; Guet für
mich. Wiiterhin sHotel gnüsse. &amp;quot;Di einzig Gfohr isch jetzt dasäs ä komplexi
Attacke isch, wo a mehrere Orte Aschläg erfolget. Drum fahrt jetzt vor üsem
Hotel dArmee uf.&amp;quot; hed är denn no agfüet.&lt;/p&gt;
&lt;p&gt;&amp;quot;Bisch denn nid chli agspannt wenn so was passiert?&amp;quot; - &amp;quot;Nei, weisch sit äm
&lt;a class="reference external" href="http://indiatoday.intoday.in/story/militants-launch-series-of-attacks-in-kabul/1/184593.html"&gt;Aschlag ufs Parlament&lt;/a&gt;
wos über 10h permanent gschosse händ, isch das chline Geballer nüme so
bedütend.&amp;quot; Ghört hämmer das denn no über di nöchste 5h ab und zue mol. Dä
Kolleg vo obe hed denn üserer ganze Organisation mol no äs Update gäh: &amp;quot;Also äs
sind jetzt alli tötet worde usser einem. Sie warted jetzt no bis är sich id
Luft jagt.&amp;quot; Mir händ notürli alli glachet. Aber shed würkli was wahrs. Wenn
eine mit viel Sprengstoff und AKs imnä Huus hockt und sich verbarikadiert, was
wetsch mache? Drum wird eifach mol wie wild gschosse.&lt;/p&gt;
&lt;/div&gt;
&lt;div class="section" id="medie"&gt;
&lt;h2&gt;Medie&lt;/h2&gt;
&lt;p&gt;Wenner das nochli gnauer wend läsä chönder das uf dä &lt;a class="reference external" href="http://www.nytimes.com/2013/05/25/world/asia/insurgents-attack-near-un-mission-in-kabul.html"&gt;NY Times&lt;/a&gt;
oder im &lt;a class="reference external" href="http://www.tagesanzeiger.ch/ausland/naher-osten-und-afrika/Polizisten-toeten-Selbstmordkommando-der-Taliban/story/20535353"&gt;Tagi&lt;/a&gt;
mache (NY Times isch wesentlich gnauer und hed kei Fähler). Interessant sind
dDarstellige vo dä Medie. Kabul selber isch äbä eigentlich gar nid so schlimm
dra. Au das Johr hed eigentlich sehr mild agfange in Kabul. Äs isch ä
Früehligsoffensive akündt worde, aber die isch wie im Tagi akündt nid 1 Monet
sondern zwei Mönet her.  dTaliban händ also zwei Mönet brucht bis sie än
&amp;quot;grössere&amp;quot; Aschlag händ chönne mache und sind recht kläglich gscheiteret, was
recht für di lokal Polizei spricht. Mä vermuetet au das dTaliban sich im
Gebäude verwechslet händ. Mir händ meistens di bessere Informatione fürd Medie,
wil ä Organisation wo nur für NGO schafft üs die Infos git.&lt;/p&gt;
&lt;p&gt;Interessant sind z.B. au dBilder vo dä NY Times, das sind zwor Actionbilder,
aber sus isch das eigentlich nid so gwöhnlich. Äs gseht jo scho komisch us wenn
normali Polizei mit AKs umälauft... Aber das isch do Realität. Do hed sogar dä
Verchehrspolizischt wo i dä Mitti vom Chreisel stoht äs Maschinegwehr. Än
Polizist in Afghanistan ohni AK-47 isch wie dä Aargau ohni Autobahne...
Irgendwie unbruchbar :-)&lt;/p&gt;
&lt;/div&gt;
</content>
  </entry>
  <entry xml:base="http://jedidjah.ch/leben/feed.atom">
    <title type="text">Darul-Aman-Palast</title>
    <id>http://jedidjah.ch/leben/2013/5/20/darulaman</id>
    <updated>2013-05-20T00:00:00Z</updated>
    <link href="http://jedidjah.ch/leben/2013/5/20/darulaman" />
    <author>
      <name>David Halter</name>
    </author>
    <content type="html">&lt;p&gt;Ich werd gar nid viel schriebe, sondern loh lieber dBilder und dä Video
spreche... Bsunders ironisch isch, dass &amp;quot;Darul-Aman&amp;quot; öppe soviel heisst wie
&amp;quot;Platz vom Friede&amp;quot; (arabisch). Lueged dBilder unä a... Falls ihr meh wend wüsse
chönd ihr gern &lt;a class="reference external" href="http://de.wikipedia.org/wiki/Darul-Aman-Palast"&gt;Wikipedia&lt;/a&gt;
läsä oder sus Infos sueche.&lt;/p&gt;
&lt;img alt="../full.JPG" src="../full.JPG" /&gt;
&lt;p&gt;Ich ha dänkt zu dem mueni eifach mol no paar Bilder zeige. Isch unglaublich wie
eim im Palast innä alli mögliche Gfühl überchömed, äs isch so majestätisch,
stark und gross baue worde und denn über Jahrzehnte beschosse und zerstört. A
gwüssne Orte frögt mer sich echt wie Schusslöcher härä cho sind.&lt;/p&gt;
&lt;iframe src="http://www.youtube.com/embed/lPsnRmoMzB4"     width="500" height="281" frameborder="0"     webkitAllowFullScreen mozallowfullscreen allowfullscreen     class="align-none"&gt;&lt;/iframe&gt;&lt;p&gt;Und wil sini Fotene so schön sind, hed mer dä &lt;a class="reference external" href="http://balzkubli.com"&gt;Balz&lt;/a&gt;
sRecht gäh sini Bilder do zveröffentliche:&lt;/p&gt;
&lt;img alt="../2Z0B5577.jpg" src="../2Z0B5577.jpg" /&gt;
&lt;img alt="../2Z0B5585.jpg" src="../2Z0B5585.jpg" /&gt;
&lt;img alt="../2Z0B5592.jpg" src="../2Z0B5592.jpg" /&gt;
&lt;img alt="../2Z0B5602.jpg" src="../2Z0B5602.jpg" /&gt;
&lt;img alt="../2Z0B5624.jpg" src="../2Z0B5624.jpg" /&gt;
&lt;img alt="../2Z0B5645.jpg" src="../2Z0B5645.jpg" /&gt;
&lt;img alt="../2Z0B5655.jpg" src="../2Z0B5655.jpg" /&gt;
&lt;img alt="../2Z0B5741.jpg" src="../2Z0B5741.jpg" /&gt;
&lt;img alt="../2Z0B5790.jpg" src="../2Z0B5790.jpg" /&gt;
&lt;img alt="../2Z0B5892.jpg" src="../2Z0B5892.jpg" /&gt;
&lt;img alt="../2Z0B5990.jpg" src="../2Z0B5990.jpg" /&gt;
&lt;img alt="../2Z0B6020.jpg" src="../2Z0B6020.jpg" /&gt;
&lt;img alt="../2Z0B6049.jpg" src="../2Z0B6049.jpg" /&gt;
</content>
  </entry>
  <entry xml:base="http://jedidjah.ch/leben/feed.atom">
    <title type="text">TV Mountain</title>
    <id>http://jedidjah.ch/leben/2013/5/3/tv_mountain</id>
    <updated>2013-05-03T00:00:00Z</updated>
    <link href="http://jedidjah.ch/leben/2013/5/3/tv_mountain" />
    <author>
      <name>David Halter</name>
    </author>
    <content type="html">&lt;p&gt;Also zersch mol sorry, ich ha mich jetzt grad scho recht lang nüm gmolde. Aber
äs isch vieles gange. Under anderem isch dä Balz do gsi für meh als zwei Wuche
und zu allem Übel ane hed är mir denn au no sKabel fürd Kamera gstohle :-)&lt;/p&gt;
&lt;img alt="../balz.JPG" src="../balz.JPG" /&gt;
&lt;p&gt;Ich Hoffe dasi jetzt wieder chli regelmässiger cha härähocke und was schriebe.
Äs gseht zumindest nid schlecht us, wili jetzt sehr viel Material ha.&lt;/p&gt;
&lt;p&gt;Mir händ zämä relativ viel undernoh und eine vo üserne Usflüg isch dä zentrali
Berg in Kabul gsi (heisst TV Mountain wil alli Fernseh/Handy Antenne druf
stönd). Kabul isch um Berge umäbaue.&lt;/p&gt;
&lt;img alt="../tv_mountain_panorama.JPG" src="../tv_mountain_panorama.JPG" /&gt;
&lt;p&gt;Do no äs chlises Filmli:&lt;/p&gt;
&lt;iframe src="http://www.youtube.com/embed/-EqEVvwhAt4"     width="500" height="281" frameborder="0"     webkitAllowFullScreen mozallowfullscreen allowfullscreen     class="align-none"&gt;&lt;/iframe&gt;&lt;p&gt;Dä Grund wieso ich soviel über dä Berg schriebe hed chli mit dä Gschicht vo
Kabul ztue. Im Chrieg zwüsched dä verschiedene Warlords (Mujahedin) isch dä
Hügel so än Trennpunkt gsi zwüsched verschiedene Stadtteil und somit
verschiedene Warlords. Mol händen di einte ignoh, mol di andere.&lt;/p&gt;
&lt;iframe src="http://www.youtube.com/embed/qbSTuGDtzks"     width="500" height="281" frameborder="0"     webkitAllowFullScreen mozallowfullscreen allowfullscreen     class="align-none"&gt;&lt;/iframe&gt;&lt;p&gt;(Chlini Amerkig zum Video: Dä Massoud - Northern Alliance isch nid würkli dä
schuldig a dem ganze. Da isch dä einzig wo no bitzli normal gsi isch. Alles
andere (z.B. Hekmatyar) sind totali Psychopathe gsi, chönder gern i dä
Gschichtsbüecher nolese)&lt;/p&gt;
&lt;p&gt;Übrigens: Uf das Quartier wo gschosse würd mit äm Maschinegwehr und dä 3 Rakete
isch das wo ich jetzt drin wohne. :-) Äs isch unglaublich das dött drinne au
während äm Bürgerchrieg ä Organisation namens &lt;a class="reference external" href="http://www.iam-afghanistan.org/"&gt;IAM&lt;/a&gt; sit 1966 in Afghanistan schafft. Ä
denkwürdigi Leistig. Die sind während dene Beschüss drinne gsi und während dä
Taliban.&lt;/p&gt;
&lt;p&gt;D'Stross ab 0:30 gseht hüt öppe so us:&lt;/p&gt;
&lt;img alt="../darulaman.JPG" src="../darulaman.JPG" /&gt;
&lt;p&gt;Än &lt;strong&gt;unglaubliche&lt;/strong&gt; Unterschied! Das sind 11 Johr Umbau!!! Kabul hed sich so
unglaublich veränderet. Überall werded Bäum pflanzt. Eifach nur schön das
zgseh. Vor allem ischs enorm schön dä Fortschritt dörfe zgseh wenn mer immer
überall über die korrupte Politiker (unter anderem Karzai) redt. Die sind
&lt;a class="reference external" href="http://www.tagesanzeiger.ch/ausland/naher-osten-und-afrika/Karzai-und-der-Plastiksack-voll-Geld/story/21498239"&gt;korrupt wie nüt&lt;/a&gt;
aber glichzitig isch sich vor allem Kabul glich am entwickle. Also eigentlich
hani &lt;a class="reference external" href="http://www.tagesanzeiger.ch/ausland/amerika/Die-CIA-schmierte-systematisch/story/29382611"&gt;dä Artikel&lt;/a&gt;
gmeint. Äs isch jo irgendwie scho ironisch das sich dAmis wo sich gross dä
Kampf für dDemokratie ufd Stirn gschriebe händ, dDemokratie denn sehr direkt
wieder mit Korruption bekämpfet. Aber das isch äs anders Thema...&lt;/p&gt;
&lt;div class="section" id="a-chlini-gschichtslektion"&gt;
&lt;h2&gt;Ä chlini Gschichtslektion&lt;/h2&gt;
&lt;p&gt;Das Bispiel zeigt eifach wie mit däm Land umgange wird. Afghanistan isch än Spielball
vom Weste und dä Araber. Au jetzt no. Pakistan finanziert immer nod Taliban und
isch sehr dra interessiert Afghanistan zdestabilisiere mit ihrem Gheimdienst
(das isch dä Grund wieso dAfghane di pakistanisch Regierig so hassed). Dur dä
pakistanisch Gheimdienst sind i dä 80er Johr über 3 Mia. $ Ami Stürgelder
gflosse (und dött hed dä Dollar no was Wert ka), sowie X Millione
arabischi und sogar chinesischi Gelder um dRusse zbekämpfe. Wo denn dRusse
gange sind hed sChaos ersch agfange. Jedes arabische Land hed sini eigene
Warlords unterstützt und denn händ sichs mol dChöpf igschlage. Zum Glück für
Kabul sind denn irgendwenn dTaliban cho. Die händ uf grausami Art und Wis
Friede gschaffe. Händ jede umbrocht wo sich ihne wiedersetzt händ und wenn
öpper was gstohle hed händs äm dHänd abghackt. Lut mine Kollege do sig das di
friedlichschti Ziit gsi in Afghanistan. Sie heged chönne Reise wies händ wele.
Das isch au eine vo dä Gründ wieso das dTaliban nid total verachtet werded. Sie
händ äm grausame Bürgerchrieg äs end bereitet (nei dTaliban händ nid mitkämpft
im Bürgerchrieg, die sind usem Süde cho und alli Warlords sind us Kabul abghaue
wils so gschwächt gsi sind).&lt;/p&gt;
&lt;p&gt;Naja mä dörf jetzt nid sGfühl ha das dTaliban irgendwie &amp;quot;guet&amp;quot; gsi sind. Das
sind Vollidiote wo jeglichi Art vo Kunst und fasch alle Sport verbote händ,
dFraue i Burkas gsteckt händ und alles usgrottet händ wonene nid passt händ.
Git ganz übli Gschichte, vo Doktore wo zwunge worde sind zum Lüt Händ abzhacke,
etc. Aber äbä mängmol isch eis Übel weniger schlimm wie äs anders.&lt;/p&gt;
&lt;/div&gt;
&lt;div class="section" id="d-awendig-i-da-it"&gt;
&lt;h2&gt;d'Awendig i dä IT&lt;/h2&gt;
&lt;p&gt;Nochdem mir uf äm TV Mountain gsi sind händ mir wiedermol ä Netzwerk-Lektion
ka. Isch um MTU gange, wilses nid kapiert händ isch däbi folgendi Erchlärig
entstande:&lt;/p&gt;
&lt;img alt="../mtu.JPG" src="../mtu.JPG" /&gt;
&lt;p&gt;Natürlich nur für IT-Nase verständlich, aber has irgendwie Amüsant gfunde das
mer cha d'MTU analog darstelle mit unterschiedlich grosse Riistransporter wo
vom TV-Mountain beschosse werded. :-)&lt;/p&gt;
&lt;/div&gt;
&lt;div class="section" id="di-schone-bilder"&gt;
&lt;h2&gt;Di schöne Bilder&lt;/h2&gt;
&lt;p&gt;Wil dä Balz do isch gits notürli au no paar schöni Bilder vo däm Hügel:&lt;/p&gt;
&lt;p&gt;D'Uffahrt (mä brucht än guete Charre zum ufächo):&lt;/p&gt;
&lt;img alt="../tv_mountain_street.jpg" src="../tv_mountain_street.jpg" /&gt;
&lt;img alt="../tv_mountain_me.jpg" src="../tv_mountain_me.jpg" /&gt;
&lt;p&gt;Ä schöni Sicht uf di umliegende Häng...&lt;/p&gt;
&lt;img alt="../tv_mountain_airplane.jpg" src="../tv_mountain_airplane.jpg" /&gt;
&lt;p&gt;... wo sich vo nöchem scho sehr ärmlich zeiged&lt;/p&gt;
&lt;img alt="../tv_mountain_wall.jpg" src="../tv_mountain_wall.jpg" /&gt;
&lt;p&gt;Immer und überall im Azug (au wenn alles voll Dreck und Staub isch) :-)&lt;/p&gt;
&lt;img alt="../tv_mountain_momo.jpg" src="../tv_mountain_momo.jpg" /&gt;
&lt;p&gt;Mir sind notürlich mitere Gruppe Afghane gange.&lt;/p&gt;
&lt;img alt="../tv_mountain_group.jpg" src="../tv_mountain_group.jpg" /&gt;
&lt;p&gt;Und no eis vom abäfahre:&lt;/p&gt;
&lt;img alt="../old_man.jpg" src="../old_man.jpg" /&gt;
&lt;/div&gt;
</content>
  </entry>
  <entry xml:base="http://jedidjah.ch/leben/feed.atom">
    <title type="text">Freunde</title>
    <id>http://jedidjah.ch/leben/2013/3/23/freunde</id>
    <updated>2013-03-23T00:00:00Z</updated>
    <link href="http://jedidjah.ch/leben/2013/3/23/freunde" />
    <author>
      <name>David Halter</name>
    </author>
    <content type="html">&lt;p&gt;Egal wohere das mer goht - äs isch eifach immer öppis wunderschöns neue Fründe
z&amp;quot;gwünne&amp;quot;. Jedefalls hanis do würkli sehr guet mit dä Afghane. Ha au zGfühl das
weni mi würkli umd Sproch bemühe dases au hilft. Eifach wils inä zeigt dasi
würkli wett mit ihne &amp;quot;läbä&amp;quot;. Ha denn mol ali Mitarbeiter zu mir iglade (choche
loh hani denn sie, die chönd das nämli viel besser):&lt;/p&gt;
&lt;img alt="../cook.JPG" src="../cook.JPG" /&gt;
&lt;p&gt;sAfghanische Ässä isch würkli sehr guet. Do heds irgendes
Fleisch/Tomate/Scharf/wasauimmer Gmisch gäh. Däzue gits immer Nan (Brot).&lt;/p&gt;
&lt;img alt="../kebab_essen.JPG" src="../kebab_essen.JPG" /&gt;
&lt;p&gt;Choche chönds würkli sehr guet. Ich mag dEifachheit vom ganze. Ei Pfanne und
alli ässäd bis fertig isch. Isch sowieso sehr vorbildlich wie sie zteile bereit
sind. Muesch der viel weniger Gedanke mache wend öpper um Hilf frögsch. Aber
das isch halt dä Nochteil vo üsem individualisierte Weste...&lt;/p&gt;
&lt;p&gt;Mir händ denn churz drufabe nochli Musig zämä gmacht. Ein Afghan cha &amp;quot;Rubab&amp;quot;
spiele, so äs typischs orientalischs Instrument, mir händ denn irgendwas zämä
improvisiert. Aber urteiled selber ob ihrs schön finded :-)&lt;/p&gt;
&lt;iframe src="http://www.youtube.com/embed/hbQ63kytdzk"     width="500" height="281" frameborder="0"     webkitAllowFullScreen mozallowfullscreen allowfullscreen     class="align-none"&gt;&lt;/iframe&gt;&lt;p&gt;Das sind alles mini Mitarbeiter us dä IT-Abteilig. sVideo was am Tanze sind
chani jetzt nid würkli verantworte ufäzstelle :-)&lt;/p&gt;
&lt;p&gt;Ansuschte hani au relativ viel mit Usländer (Amis &amp;amp; Schwizer) Kontakt und wird
dött iglade. Und wil die Westler fasch alli Chind händ, gsehts denn teilwis so
us:&lt;/p&gt;
&lt;img alt="../kids.JPG" src="../kids.JPG" /&gt;
&lt;p&gt;So i richtige Afghane Hüser bini leider nonid gsi (iglade wirdi vo
Westler!). Aber das chunnt jetzt so langsam. Leider hani us Sicherheitsgrüne
Naoroz (Neujahr) &amp;quot;verpasst&amp;quot;. Das heisst mäh hed müesse im Quartier blibe und
hed nid chönne usä go Lüt bsueche. Neujohr wird do mit offne Türe gfiiret.&lt;/p&gt;
&lt;img alt="../naoroz.JPG" src="../naoroz.JPG" /&gt;
&lt;p&gt;Do hed än Schwizer no ä Asproch ghalte für Naoroz. Interessant isch vor allem
wod Frau sind, wemer ganz gnau luegt gseht mer das sie sich irgendwo im
Hintergrund versteckt händ. Fraue halted sich im allgemeine eifach immer und
überall zrugg. Wennd goh ässä hole gohsch und a ihnä verbi laufsch denn wicheds
dir us als wärsch inexistent. Naja aber so isch das halt i därä Kultur,
smachts nid besser das sowohl sie wie au ich nid recht wüssed wie agiere uf
änand :-)&lt;/p&gt;
&lt;div class="section" id="ansuschte"&gt;
&lt;h2&gt;Ansuschte&lt;/h2&gt;
&lt;p&gt;Ich bi recht usglaschtet (drum schribi nüm so hüfig). Ha würkli viel ztue, gib
ca. 10h &amp;quot;Schuel&amp;quot; mittlerwile, was vo Computergrundwüsse über mathematischi
Sache wie &amp;quot;was isch 3 hoch 3&amp;quot; so recht viel verschiedes beinhaltet. Und sus
füehri eigentlich recht viel verschiedeni System i oder verbessere sie, wenn
möglich (und a dä öbig mueni no mini Open Source Sache abarbeite, Sproch lerne
und bi ab und zue iglade).&lt;/p&gt;
&lt;p&gt;Näbäd däm woni obe erwähnt ha bini au no ufem Flughafe gsi (zu däm schriebi
spöter mol was) und mach recht viel Sport do - Volleyball, Fuessball und jetzt
denn mol no Ping-Pong. Sie hätteds nid besser chönne treffe. Die einzige
Sportarte woni regelmässig usüebe :) Ah jo und dä Sport Schach dörfmä nid
vergesse. Aber dött verlüri hoffnigslos gägänän 50 jöhrige Afghan wo 5mol
schneller spielt.&lt;/p&gt;
&lt;p&gt;sHed 2 Täg gregnet und das isch mer do irgendwie nid gwohnt :-)&lt;/p&gt;
&lt;iframe src="http://www.youtube.com/embed/1WbK78vVlSQ"     width="500" height="281" frameborder="0"     webkitAllowFullScreen mozallowfullscreen allowfullscreen     class="align-none"&gt;&lt;/iframe&gt;&lt;p&gt;Liebe Grüess id Schwiz!&lt;/p&gt;
&lt;/div&gt;
</content>
  </entry>
  <entry xml:base="http://jedidjah.ch/leben/feed.atom">
    <title type="text">Charikar &amp; Früehligsstart</title>
    <id>http://jedidjah.ch/leben/2013/3/8/charikar</id>
    <updated>2013-03-08T00:00:00Z</updated>
    <link href="http://jedidjah.ch/leben/2013/3/8/charikar" />
    <author>
      <name>David Halter</name>
    </author>
    <content type="html">&lt;div class="section" id="charikar"&gt;
&lt;h2&gt;Charikar&lt;/h2&gt;
&lt;p&gt;So langsam fangi a di würkli schöne Sitä vo Kabul zgseh. Ich bi miteme
Mitarbeiter ufe Sateliteschüssle-Installation gange:&lt;/p&gt;
&lt;img alt="../charikar_panorama.JPG" src="../charikar_panorama.JPG" /&gt;
&lt;p&gt;Dächer bestönd öfters mol us Dreck (und hebed übrigens erstunlich guet). Aber
um druf umäzlaufe ischs gar nid schön. Drum han ich mich vornehm zrugghalte und
nüt gmacht :-) Ich ha jo eh kei Ahnig ka und min Kolleg hed das sehr schnell
erlediget ka.&lt;/p&gt;
&lt;img alt="../zia_dish.JPG" src="../zia_dish.JPG" /&gt;
&lt;p&gt;Die Installatione sind eigentlich so dHauptarbet vo dä Agstellte do. Die
Agstellte werded systematisch nozoge. Die meiste händ mol i dä Organisation unä
agfange (Huusabwart) und sind mittlerwile Techniker. Das isch eigentlich recht
cool, wil inä so würkli ä Chance gäh wird au langfristig chönne Afghanistan
positiv zbeiflusse.&lt;/p&gt;
&lt;/div&gt;
&lt;div class="section" id="zrugg-in-kabul"&gt;
&lt;h2&gt;Zrugg in Kabul&lt;/h2&gt;
&lt;p&gt;Kabul gseht würkli super us zur Ziit. Isch eifach schön do zsi. Vor allem au
wils mittlerwile so 5-10° warm isch i dä Nacht und am Tag ischs gnueg warm zum
gmüetlich dusse hocke und Gitarre spiele. Das hanged wesentlich dämit zämä, das
mir sitere Wuche kei Wolke meh händ am Himmel. Nebel gits notürli au kei :-)&lt;/p&gt;
&lt;img alt="../kabul_high.JPG" src="../kabul_high.JPG" /&gt;
&lt;p&gt;Ich ha denn au endlich mol no chönne uf üses Dach ufästiege:&lt;/p&gt;
&lt;iframe src="http://www.youtube.com/embed/jZzRF0H_74Y"     width="500" height="281" frameborder="0"     webkitAllowFullScreen mozallowfullscreen allowfullscreen     class="align-none"&gt;&lt;/iframe&gt;&lt;p&gt;Ich han usägfunde, dass Kabul dur 1 Stromleitig versorgt wird. Naja wenigstens
wundere ich mich jetzt nüme wieso dä Strom so oft usfallt. Kabul isch ä 5
Millionestadt. Stelled eu vor dSchwiz wür dur ei Leitig (= 1 Strommaste)
versorgt werde.&lt;/p&gt;
&lt;p&gt;Kabul und Umgäbig wär glaub au wunderschön zum Schifahre. Aber solang
d'Sicherheit nid besser wird, sind Investitione eifach ä froglichi Sach.&lt;/p&gt;
&lt;/div&gt;
&lt;div class="section" id="schwizer"&gt;
&lt;h2&gt;Schwizer...&lt;/h2&gt;
&lt;p&gt;... heds in Kabul so einigi :-) Das isch super, wil Schwizer eifach wesentlich
cooler sind wie alli Amerikaner, Kanadier und was äs sus no so git, zämä! :-)
Darum hämmer notürli au äs schöns Fondue Ässä gmacht (sorry fürs verschwumne
Bild, ha leider kei anders):&lt;/p&gt;
&lt;img alt="../fondue.JPG" src="../fondue.JPG" /&gt;
&lt;/div&gt;
</content>
  </entry>
  <entry xml:base="http://jedidjah.ch/leben/feed.atom">
    <title type="text">Sicherheit</title>
    <id>http://jedidjah.ch/leben/2013/2/26/sicherheit</id>
    <updated>2013-02-26T00:00:00Z</updated>
    <link href="http://jedidjah.ch/leben/2013/2/26/sicherheit" />
    <author>
      <name>David Halter</name>
    </author>
    <content type="html">&lt;p&gt;Do sich einigi mol chli um mini Sicherheit Sorge gmacht händ möcht ich chli
verzelle wie das mini Organisation so handhabt. zAllererscht müend ihr jedoch
wüsse was überhaupt dGfohre sind...&lt;/p&gt;
&lt;p&gt;DHauptgfohre do sind eigentlich nid dTaliban. dTaliban grifet ganz offiziell
kei Hilfsorganisatione (NGOs) a. Sie würed sich sus i dä Bevölkerig sehr
unbeliebt mache, wil dBevölkerig NGOs liebt. Äs git selbst i Taliban Gebiet
NGOs wo Spitäler betriebed. Zwei Fraue woni kenne glernt ha händ dött teilwis
gschafft. Inächo sinds natürli nur mit Burka.&lt;/p&gt;
&lt;p&gt;dHauptgfohre do sind eigentlich Entfüehrige und zur falsche Ziit am falsche Ort
zsi. Entfüehrige sind äs typischs arm/rich Problem und chömed do wohrschinli
nid soviel meh vor als i anderne dritt Welt Länder. sGföhrliche isch do
eigentlich zur falsche Ziit am falsche Ort zsi. Äs cha zum Bispiel passiere das
ä selber bauti Bombe losgoht ufere Stross losgoht, wo eigentlich dPolizei hätt
sölle treffe aber jetzt halt än Chrankewage verwütscht hed (alles scho
passiert).&lt;/p&gt;
&lt;p&gt;Äs git au extra ä Hilfsorganisation (gsponseret vo dä Schwizer Eidgenosseschaft
:-)) namens ANSO wo die ganz Situation in Afghanistan laufend analysiert und
Warnige usegit. Ich han also au scho ä Warnig becho dasi nid söll ines gwüsses
Gebiet goh, wil dött grad dä Gheimdienst uf än Suizidbomber gschosse hed...&lt;/p&gt;
&lt;p&gt;Mini Organisation selber hed ä paar klari Regle:&lt;/p&gt;
&lt;ul class="simple"&gt;
&lt;li&gt;Äs mues immer öpper wüsse wo du bisch. Wenn ich usem Huus wett, denn lütich
öpperem a und sägä, dass ich gang was go ichaufe und wie lang ich öppe ha.
Wenni wieder dihei bin lüti nomol a zum bestätige dasis gschafft ha. Falls
mer denn nid dihei isch wird noch eim gfandet (nogfroget am telefon, sus
gsuecht).&lt;/li&gt;
&lt;li&gt;Mir dörfed üs nur imnä bestimmte Gebiet bewege. Wenn mir witer weg wend,
müend mir dErlaubnis vom Security-Team hole.&lt;/li&gt;
&lt;li&gt;Jede obig gits än Check-in. Mä mue sich bis am 20:45 gmolde ha, dasmer dihei
isch. Dä hani notürli au scho ziemli konsquent verpasst (vergesse). Denn
lütets mir a.&lt;/li&gt;
&lt;li&gt;Mir händ immer äs Handy däbi und wenn möglich au sFunkgrät.&lt;/li&gt;
&lt;/ul&gt;
&lt;p&gt;Mich dunkts mängisch das die Regle nid unbedingt mir viel Sicherheit bringed,
sondern meh dä Organisation. Sie chönd denn sägä, dass sie sich wenigstens um
Sicherheit bemüeht händ (dä Mediedruck wär enorm, wenn öpper entführt wür
werde). Morn gangi zum Bispiel miteme Mitarbeiter imänä Dorf go ä Satelitealag
ufstelle. Für das isch extra bi ANSO nogfrogt worde obd Gegend sicher isch.&lt;/p&gt;
&lt;p&gt;Um dSicherheit no chli zerhöhe, bini beuftreit worde än Applikation zzeichne wo
GPS Koordinate azeigt. Das heisst zuesätzlich zum Handy und Funkgrät hätt mer
denn au no än GPS Tracker däbi:&lt;/p&gt;
&lt;img alt="../devices.JPG" src="../devices.JPG" /&gt;
&lt;p&gt;Handy, GPS-Tracker, Funkgrät und dApplikation im Hintergrund&lt;/p&gt;
&lt;p&gt;Dött woni schaffe ischd Sicherheit schinbar au recht wichtig.. Näbäd dä übliche
hoche Muure mit Stacheldroht gits ä Türe mit zwei Wächter wo immer nur eini
offe isch. Das heisst wenn irgendöpper wett agriffe chunnter gar nid ersch inä
durd dTüre wil immer eini verschlosse isch. Ein Wächter nennt dä erscht Ruum
&amp;quot;Kill Room&amp;quot;, wil är halt als erschte wür drufgoh wenn öpper wür agriffe :-)&lt;/p&gt;
&lt;div class="section" id="sturmgwehr-uberall"&gt;
&lt;h2&gt;Sturmgwehr überall&lt;/h2&gt;
&lt;p&gt;Mä merkt scho, dass sich do irgendwie niemer so 100% sicher fühlt. Viel richi
wos vermöged händ no eigeni Guards (notürlich au mit Sturmgwehr). Gwüssi
Usländer gönd gar nid ersch usem Huus, die wärdet vom Fahrer zu ihrer Arbet
brocht und gönd z.B. nie uf dä Markt. Di gliche AK-47 Truppe find mer au
teilwis vo dä Supermärkt (grössi: chline Coop).&lt;/p&gt;
&lt;p&gt;30 Johr Chrieg händ sich i vielne Chöpf feschtbohred. Glichzitig händ aber au
die meischte Lüt dä Chrieg eifach nur satt. Leider isch dä Chrieg ersch denn
verbi wenn sich alli bewaffnete Truppe zum Friede bekenned.&lt;/p&gt;
&lt;p&gt;Än Franzos womer letztens begegnet isch und miteme NGO ä französischi Bäckeri
betriebe hed (und näbäd bi no einigi anderi Sache macht), isch wiederholt vom
Gheimdienst ufgforderet worde Soldate vor sis Huus zstelle (natürlich dSoldate
vom Gheimdienscht, mit Bestechigsgelder). Sie händ än denn so lang beläschtiget
biser dBäckerei gschlosse hed und amnä andere Ort wieder chliner ufgmacht hed.
Er hed nur gmeint &amp;quot;spinnts denn dene, jetzt hämmer immer die Problem ka mit
Waffe und jetzt söll är Soldate vor sini Türe stelle?&amp;quot;&lt;/p&gt;
&lt;p&gt;So gsehnd chlini Polizeistatione so us:&lt;/p&gt;
&lt;img alt="../polizei.JPG" src="../polizei.JPG" /&gt;
&lt;p&gt;Do i üsem Quartier au sus einigi hochi Tier läbäd fahred ab und zue Konvois
durä. Näbäd dä Sprochschuel wohnt zum Bispiel dä Chef vom afghanische
Parlament. Ha mi chum getraut Photene zmache, sie händ mi recht bös aglueget
:-) Sind jedefalls 4 bis ufd Zäh bewaffneti Wägä gsi und 2 Ami-Schlitte i dä
mitti.&lt;/p&gt;
&lt;img alt="../konvoi.JPG" src="../konvoi.JPG" /&gt;
&lt;/div&gt;
&lt;div class="section" id="immer-no-chalt"&gt;
&lt;h2&gt;Immer no chalt&lt;/h2&gt;
&lt;p&gt;Mir gohts eigentlich ganz guet. Bi sehr fliessig am dSproch lerne, was
eigentlich au recht guet klapped und Spass macht. Dari isch extrem liecht. Git
fasch kei usnahme und nur 3 Ziitforme. Ha am obig agfange teilwis mini
Chleidigsschichte zerhöhe (Ruumtemperatur ~-2-8°). sMaximum isch so 7 Schichte
(termowäsch, shirt, hemd, 3 pullover und ä jacke). So hocki denn teilwis vorem
PC, mit 2 Wulledeckene über dä Scheiche.  :-)&lt;/p&gt;
&lt;img alt="../layers.JPG" src="../layers.JPG" /&gt;
&lt;p&gt;Ich chönnt scho heize, aber äs fühlt sich so verschwenderisch a wenn noch 2
min nid heize scho wieder di ganz Chälti usem Huus use isch. Schinbar baueds
kei Isolation i wils nid wüssed wie mer das macht. Tür wärs jo nid :-)&lt;/p&gt;
&lt;p&gt;Am obig ischs teilwis chli einsam. Git kei Möglichkeit irgendöpper
ztreffe oder mit öpperem zrede. Drum heds wohrschinli au fasch kei
Singles do wo langfrischtig blibed. Mitärä Familie chamer do aber eigentlich
recht gmüetlich läbä.&lt;/p&gt;
&lt;p&gt;Freu mi uf eui Kommentär :-)&lt;/p&gt;
&lt;/div&gt;
</content>
  </entry>
</feed>

